<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
</head>
<body>
    <h1>ရိုးရာ ဓလေ့ထုံးတမ်းများ </h1>
    <h2>ခွာဒိုပွဲတော်</h2>
<p>ခွာဒိုပွဲတော်သည် ချင်းတိုင်းရင်းသားလူမျိုးတို့၏ ရိုးရာဓလေ့ပွဲတော်တစ်ခုဖြစ်သည်။ ခွာဒိုပွဲတော်သည် ချင်းလူမျိုးတို့၏ ရိုးရာပွဲတော်များအနက် အထူးအရေးပါဆုံးနှင့် အမြင့်မြတ်ဆုံးပွဲတော်ဖြစ်သည်။ ခွာဒိုပွဲတော်ကို ရွာလုံးကျွတ် စုပေါင်းကျင်းပလေ့ရှိသည်။ အဆင့်အတန်းမရွေး၊ ဘာသာမရွေး စုပေါင်းတာဝန်ယူကာ စုပေါင်းကျင်းပလေ့ရှိသည်။ ရိုးရာချာဒို (khuado) ပွဲတော်ကို ကျေးလက်ဒေသများနှင့် မြို့ပေါ်ရပ်ကွက်များတွင် ရိုးရာအစဉ်အလာမပြတ် နှစ်စဉ်တစ်ကြိမ် ကျင်းပလာခဲ့ကြသည်မှာ ယနေ့အချိန်အထိဖြစ်ပါသည်။

 

ချင်းရေးရာဦးစီးအဖွဲ့မှ ၃-၈-၁၉၆၄ ရက်နေ့တွင် ရွေးချယ်သတ်မှတ်ခဲ့သည်။ ချင်းရေးရာ ဦးစီးအဖွဲ့သည် ၂၇-၁၀-၁၉၆၄ ရက်နေ့တွင် သီတင်းကျွတ်လဆန်း ၁၄ ရက်၊ လပြည့်နေ့နှင့် လပြည့်ကျော် ၁ ရက်နေ့ စုစုပေါင်း သုံးရက်ကို ချင်းပြည်နယ်အတွင်း ခွာဒိုပွဲတော်အဖြစ် သတ်မှတ်ခဲ့ကြောင်း သိရသည်။ ။

 

တောင်ယာသီးနှံများ တစ်နှစ်တာ ရိတ်သိမ်းပြီးစီးမှုအောင်ပွဲ၊ ရွာသူရွာသားများ ကျန်းမာပျော်ရွှင်ရေးနှင့် အနာရောဂါဘယ ကင်းဝေးစေရန်၊ ရာသီဥတု ကောင်းမွန်မှန်ကန်ပြီး တောင်ယာသီးနှံများ အထွက်တိုးအောင်မြင်စေရန်၊ ရွာတွင်းမှ မကောင်းဆိုးဝါးများနှင့် နတ်ဆိုးများကို နှင်ထုတ်ပြီး၊ အန္တရာယ်ကင်းဝေးစေရန်၊ အေးချမ်းသာယာစွာ နေထိုင်စားသောက်နိုင်ရန်နှင့် စိတ်သစ်ကိုယ်သစ်ဖြင့် ပျော်ရွှင်စွာ နှစ်သစ်သို့ ကူးပြောင်းရန်တို့ကို ရည်ရွယ်၍ နှစ်စဉ်နှစ်တိုင်း ပြုလုပ်ကြခြင်း လည်းဖြစ်ပါသည်။ ။</p>
<p><img src="https://www.mdn.gov.mm/sites/default/files/articles/4%20April%2020.jpg" alt=""height="400px"></p>

<h1>ရိုးရာဝတ်စုံ</h1>
<p>ချင်းရိုးရာဝတ်စုံဝတ်တယ်ဆို အလှအပတစ်ခုတည်းနဲ့ ဝတ်တာ
မျိုးမဟုတ်ပဲ ကိုယ်ဘယ်နေရာရောက်ရောက် ရောက်တဲ့နေရာတိုင်းမှာ ကိုယ်တစ်ယောက်တည်းဖြစ်ရင်လည်း တန်ဖိုးရှိရှိ 
ဝတ်ရမှာ ဖြစ်တယ်။ 
ရိုးရာဝတ်စုံဆိုတာလည်း ကိုယ်ကတန်ဖိုးထားပြီး မဝတ်ဘူးဆို
ရင် တန်ဖိုးမဲ့ သာမန်အရောင်(color)အဝတ်အစားလို ဖြစ်သွားပါတယ်။
လူမျိုးတစ်မျိုး၏ ရိုးရာယဉ်ကျေးမှု ပျောက်ကွယ်သွားတယ်ဆိုတာက ၎င်းလူမျိုးများက သူတို့၏ ရိုးရာယဉ်ကျေးမှုဝတ်စုံများကို တန်ဖိုးရှိရှိ ဝတ်ဆင်ရမည့်အစား သာမန်အဝတ်အစားလို အလှအပအတွက်လောက်နဲ့ ဝတ်ဆင်ခဲ့ကြရသည့်အတွက် 
တန်ဖိုးမထားတတ်ခြင်းအတွေးအခေါ်မှ ၎င်း ရိုးရာယဉ်ကျေးမှုဝတ်စုံအား ပျောက်ကွယ်သွားခြင်းအဆင့်သို့ ရောက်ရှိသွားခဲ့ခြင်း ဖြစ်ပါတယ်။ 
လူမျိုးတစ်မျိုး၏ ရိုးရာဝတ်စုံအဖြစ် ခေါ်ဆိုသတ်မှတ်ခဲ့ကြ
သည့် အနီရောင်l အဝါရောင် lအဖြူရောင် စသဖြင့် 
အရောင်(color)သတ်မှတ်ချက်များကို မိမိတို့ လိုရာကြိုက်ရာ အမျိုးမျိုး ခဏခဏပြောင်းလဲနေပါက တန်ဖိုးကြီး ရိုးရာဝတ်စုံမှတန်ဖိုးမဲ့ သာမာန်အဝတ်အစားလို ဖြစ်သွားမှာ ဖြစ်ပါတယ်။ 
မိမိတို့ ချင်းရိုးရာဝုတ်စုံအား အခြားသော တိုင်းတစ်ပါးများကလာပြီး  ပျက်စီးပေးခဲ့ခြင်းများ မပြုပါ။ မိမိတို့ ကိုယ်တိုင်က 
တန်ဖိုးထား မထိန်းသိမ်းတတ်ခြင်းမှ တန်ဖိုးမဲ့ အဝတ်အစားသို့ တဖြည်းဖြည်း တန်ဖိုးကျသွားခဲ့တာပဲ ဖြစ်ပါတယ်။
 ချင်း(ငေါန်)ရိုးရာဝတ်စုံဖြစ်ပါတယ်။</p>
<p><img src="https://encrypted-tbn0.gstatic.com/images?q=tbn:ANd9GcRnwLdK1mKqYVyY3V77DT5t3R1vq6bf9dXT_g&s" alt=""height="660px"></p>

<h1>ချင်းအမျိူးသားနေ့</h1>
<p>ဖေဖော်ဝါရီ ၂၀ ရက် ... ။ ချင်းတိုင်းရင်းသားတို့၏ နှလုံးသားထဲတွင် ကမ္ပည်းတင်ထားသည့် ချင်းအမျိုးသားနေ့ ...။ ဤနေ့သို့ရောက်တိုင်း ချင်းတိုင်းရင်းသားတို့သည် ၁၉၄၈ ခုနှစ်တွင် ဖလမ်းမြို့၌ ကျင်းပခဲ့သော ချင်းအမျိုးသားညီလာခံကို အမှတ်ရကြပါလိမ့်မည်။ ဖလမ်းမြို့ ချင်းအမျိုးသားထု တစ်ရပ်လုံးညီလာခံသည် ချင်းအမျိုးသားနေ့ကို မွေးဖွားသန့်စင်ပေးလိုက်သလို ချင်းတိုင်းရင်းသား သွေးစည်းညီညွတ်မှု ရလဒ်ကို ဖော်ဆောင်ပေးခဲ့သည့် နေ့ထူးနေ့မြတ်ပင်ဖြစ်သည်။

 

တိုင်းရင်းသားလူမျိုး ၁၃၅ မျိုး။

 

မြန်မာနိုင်ငံတွင် ကချင်၊ ကယား၊ ကရင်၊ ချင်း၊ ဗမာ၊ မွန်၊ ရခိုင်၊ ရှမ်း ဟူသော ပင်မမျိုးနွယ်ကြီး ရှစ်မျိုးနှင့် ယင်းတို့၏ မျိုးနွယ်စုများအပါအဝင် တိုင်းရင်းသားလူမျိုး ၁၃၅ မျိုး ရှိကြသည်။ ယင်းတို့အသီးသီးတွင် နေ့ထူးနေ့မြတ်များရှိကြသည်။ ထိုအထဲတွင် အမျိုးသားနေ့သည်လည်း တစ်ခုအပါ အဝင်ဖြစ်သည်။

 

ချင်းအမျိုးသားနေ့ ပေါ်ပေါက်ရခြင်းသည် ချင်းမျိုးချစ် ခေါင်းဆောင်တို့၏ တောင်တန်းပြည်မ ပူးပေါင်း၍ လွတ်လပ်ရေးရယူရန် ကြိုးပမ်းခဲ့မှုမှ စတင်မျိုးစေ့ချခဲ့ခြင်းဖြစ်သည်။ ချင်းတိုင်းရင်းသားတို့သည် ညီနောင်တူဖွား တိုင်းရင်းသား သွေးချင်းများနှင့်အတူ နယ်ချဲ့လက်အောက်တွင် ခါးသီးဖွယ်ကောင်းသည့် ဘဝကို ခံစားခဲ့ရသည်။ နိုင်ငံရေး၊ လူမှုရေး၊ စီးပွားရေး အဘက်ဘက်မှ အဖိနှိပ်ခံရရုံသာမက ပြည်မနှင့် အခြားတိုင်းရင်းသားတို့နှင့်ပါ အဆက်အသွယ်ဖြတ်တောက်ခံရခြင်း၊ အသိဉာဏ် အမှောင်ချခံရခြင်း၊ ဘာသာရေးဗန်းပြပြီး ယဉ်ကျေးမှု ဖျက်ဆီးခံရခြင်း စသည့် နယ်ချဲ့တို့၏ ဖိနှိပ်ချုပ်ချယ်မှုကို ခေါင်းငုံ့မခံဘဲ ရရာလက်နက်စွဲကိုင်ပြီး သွေးမြေကျခံကာ နယ်ချဲ့တို့ကို ရဲရဲတောက်တော်လှန်ခဲ့ကြသည်။

 

သန္ဓေတည်

 

၁၉၃၃ ခုနှစ် မတ် ၂၇ ရက်တွင် ချင်းမျိုးချစ်ခေါင်းဆောင် ဦးဝမ္မသူးမောင် ၏ ဦးဆောင်မှုဖြင့် မင်းတပ်နယ် နော်ချောင်းတိုက်နယ်ရှိ မသုံဒုံကျေးရွာတွင် ချင်းအမျိုးသား ညီညွတ်ရေးအဖွဲ့ကို စတင်ဖွဲ့စည်းခဲ့သည်။ ယင်းအဖွဲ့၏ ဒုတိယညီလာခံတွင် ၉၁ ဌာနအုပ်ချုပ်ရေး၌ ချင်းတောင်တန်းအား ထည့်သွင်းပေးရေးအပါအဝင် တောင်းဆိုချက်ကိုးချက်ကို တောင်းဆိုရန် ဆုံးဖြတ်ခဲ့ကြခြင်းသည် ချင်းအမျိုးသားနေ့ကို သန္ဓေတည်ခဲ့ခြင်းပင်ဖြစ်သည်။

 

၁၉၃၈ ခုနှစ်တွင် ချင်းအမျိုးသားညီညွတ်ရေးအဖွဲ့ တတိယအကြိမ် ညီလာခံကို ဝမ္မသူးကျေးရွာတွင် ကျင်းပခဲ့သည်။ ဤတတိယအကြိမ် ညီလာခံတွင် တောင်းဆိုချက် ကိုးချက်ကို အင်္ဂလိပ်အစိုးရထံ ကိုယ်စားလှယ်စေလွှတ်၍ တောင်းဆိုရန် ဆုံးဖြတ်ခဲ့ပြန်သည်။

 

၁၉၄၀ ပြည့်နှစ် ဖေဖော်ဝါရီ ၂၀ ရက်တွင် အင်္ဂလိပ်အစိုးရနှင့် ချင်းအမျိုးသား ညီညွတ်ရေးအဖွဲ့တို့ ကန်ပက်လက်မြို့တွင် တွေ့ဆုံဆွေးနွေးခဲ့သည်။ ထိုဆွေးနွေးပွဲတွင် လူထုကိုယ်စားလှယ် သုံးထောင်ကျော် တက်ရောက်ခဲ့သည်။ ထိုဆွေးနွေးပွဲတွင် မကွေးခရိုင် ဝန်ရှင်တော်မင်းကြီး မက္ကရီကင်းက တောင်းဆိုချက် ကိုးချက်ကို ပယ်ချခဲ့သည်။ ချင်းအမျိုးသား ညီညွတ်ရေးအဖွဲ့ကို မတရားအသင်း ကြေညာပြီး ခေါင်းဆောင် ကိုးဦးကိုပါ ဖမ်းဆီးခဲ့သည်။ ထို့ကြောင့် ချင်းလူထုတစ်ရပ်လုံး မခံမရပ်နိုင်ဖြစ်ကာ တိုက်နယ်ဥက္ကဋ္ဌ ၃၆ ဦးတို့ ရာထူး ခန့်စာကို နယ်ပိုင်ဝန်ထောက်ထံ ပစ်ပေါက်အပ်နှံကာ ရာထူးမှနုတ်ထွက်ခဲ့ကြသည်။ အခွန်မဆောင်၊ ကူလီထမ်း၊ အစိုးရအမှုမထမ်း၊ အစိုးရနှင့်အဆက်အသွယ်ဖြတ်ရန် ပြည်သူ့အင်အားဖြင့် ဆန္ဒပြ သပိတ်မှောက်ခဲ့သည်။ ထိုအချိန်မှစ၍ ချင်းအမျိုးသားတို့၏ ရဲရင့်ပြောင်မြောက်သည့် နယ်ချဲ့ဆန့်ကျင်ရေး ပိုမိုအရှိန်ရရှိစေခဲ့ကာ လွတ်လပ်ရေးအတွက်ပါ အရေးပါလာခဲ့သည်။ ချင်းအမျိုးသားနေ့ သန္ဓေပိုမိုရင့်မာလာခဲ့သည်။</p>

<p><img src="https://mdn.gov.mm/sites/default/files/inline-images/KM%2022.23.jpg" alt=""height="400px"></p> 

<h1>ရိုးရာ အစားအစာများ</h1>
<p>ဆာဗူးသီး</p>
<p>မြန်မာနိုင်ငံတွင်း မှီတင်းနေထိုင်ကြတဲ့ တိုင်းရင်းသားလူမျိုးစုတွေဟာ  ကိုယ်ပိုင်ရိုးရာယဉ်ကျေးမှု၊ ရိုးရာအစားအသောက်၊ ရိုးရာဓလေ့ထုံးတမ်းတွေ ကိုယ်စီနဲ့ ရှင်သန်နေထိုင်ကြတာပါ။ သူတို့ရဲ့ ဝတ်စားဆင်ယင်ပုံ၊ အစားအသောက်တွေကို ကြည့်ခြင်းအားဖြင့် ဘယ်တိုင်းရင်းသားလူမျိုးလဲဆိုတာ တန်းပြီးသိမြင်နိုင်ကြမှာပါ။ တိုင်းရင်းသားတွေရဲ့ ဝတ်စားဆင်ယင်ပုံ၊ အစားအသောက်တွေဟာ သူတို့ရဲ့ နေထိုင်မှုပုံစံတွေကို ထင်ဟပ်စေတာပါ။ အခုပြောပြပေးချင်တဲ့ တိုင်းရင်းသားအစားအစာတစ်မျိုးကတော့ ချင်းလူမျိုးတွေရဲ့ ပြယုဂ်လို့ သတ်မှတ်နိုင်သလို ကျေးဇူးရှင်လို့လည်း ပြောရမယ့် ဆာဘူးသီး ဆိုတဲ့ ဟင်းလျာပါ။</p>
<p><img src="https://duwun.sgp1.cdn.digitaloceanspaces.com/263843/conversions/medialibraryLvgtGW-content.jpg" alt=""height="400px"></p>

<p><img src="https://scontent-sin2-1.xx.fbcdn.net/v/t1.6435-9/110277026_160396132244549_5492027771882722016_n.jpg?stp=dst-jpg_s640x640_tt6&_nc_cat=100&ccb=1-7&_nc_sid=833d8c&_nc_ohc=sJpDcAZnQTMQ7kNvwE8Qy4o&_nc_oc=AdkvPnH4Czzs1PgOFt76_9-IwnZaXu6ozRh7GpJOeBajx2hoRHLhD1vIxQBltvGMF98&_nc_zt=23&_nc_ht=scontent-sin2-1.xx&_nc_gid=AsIbADlzOcoMkMdLPzbxDQ&oh=00_AftwleZP8VnKt2nEV7JorNiKTRB193MyjHZAtyNFI3KnUQ&oe=69B2A155" alt=""height="400px"></p>
<h1></h1>
<p><img src="https://scontent-sin2-3.xx.fbcdn.net/v/t39.30808-6/297610016_153693113988277_3850707231364454196_n.png?stp=dst-jpg_s590x590_tt6&_nc_cat=107&ccb=1-7&_nc_sid=127cfc&_nc_ohc=uYIGgnfvP8EQ7kNvwFVIYPy&_nc_oc=AdkzPISflzN9n8q-yJB_-F-BX8rZzG-EaeX3S6mgZGBv8N0WK0uJ4dwIK5WalUkFiK0&_nc_zt=23&_nc_ht=scontent-sin2-3.xx&_nc_gid=OvLldtl6-ZvKh8mJB8CmJA&oh=00_AfsMqXZ0j8mrbh_IHIsrzSGqfm5YpR0fHyf9pP8xzVY3cA&oe=6990DE38" alt=""height="400px"></p>
</body>
</html>